# queue

В рамките на тази задача ще трябва да реализирате "Студентска опашка" - структура, която
максимално наподобява случващото се пред студентски стол. Когато нов студент се нарежда на
опашката той вместо да застане накрая й, първо претърсва за свои "познати" в нея, ако открие
такива се включва точно зад тях. Ако не намери студентът е нямал късмет и застава накрая на
опашката.
Изключването става по стандартния начин - само от началото на опашката.
Напишете програма, която прочита "студенти" от файла "students.txt" оформен от редове по
следния начин :
<име_на_студента> <уникален_номер_на_група>,
където име_на_студента е стринг с прозволна дължина (без интервали),
уникален_номер_на_група е цяло положително число.
На всеки ред от файлa има по точно един запис, като името и номера са разделени с интервал.
Студентите с еднакъв номер на група определяме като "познати".
Нека времето отнемащо за обслужване на един студент е 2мин., а пък нов студент се нарежда на
опашката на всяка минута, като за определеност в съвпадащите моменти първо се нарежда
новият студент и чак тогава първият напуска опашката.
От програмата ви се изисква да изкара по един ред на стандартния си изход за всеки наредил се
на опашката. Редовете да съдържат име на студент и времето, което този студент е прекарал в
чакане, като изходите са съобразени с реда на изключване от опашката.
Пример :
students.txt изход :
Ivan 11 Ivan 2m
Nikolay 5 Nikolay 3m
Vasil 4 Daniel 3m
Daniel 5 Yoanna 3m
Maria 3 Vasil 8m
Yoanna 5 Mihail 6m
Mihail 4 Maria 10m
